## **Alarmlar**

SCADA yazılımı tünel içerisindeki sensörlerden alınan bilgiler çerçevesinde tüm sistemlere ait çeşitli görsel ve işitsel alarmlar üretmektedir. Bu alarmlar sistem bazında sınıflandırılmıştır. Bu alarmların geliş zamanı ve her bir alarmın operatör tarafından alınma zamanı kayıt altında tutulmaktadır. Ayrıca operatör tarafından alınmadan giderilmiş bir alarm var ise ayrı bir grup olarak bu alarmlar da kayıt altına alınmaktadır. Bu listede yer alan alarmlar aktif alarmlardır ve alarm durumu henüz geçmemiştir ancak operatör bilgilendirilmiştir. Alarm menüsünü açmak için aşağıdaki resimde yer alan ikona basmalısınız.

![image.png](/.attachments/image-c862d289-bc4c-4dfd-8b40-803061d320bb.png)

Alarm barda bulunan ikonlara tıklayarak ilgili ara yüze gidebilirsiniz. Alarm onayla veya ertele seçenekleri mevcuttur. Aşağıdaki şekilde sistem adı, cihaz adı, bölge, alarm durumu (alarmın alınma durumu) seçenekleri ile bir veya birden fazla filtre kullanarak alarm listesini daha sade hale getirebilirsiniz. 

![image.png](/.attachments/image-b77268ea-78ae-45db-a3fc-e54045bc92f1.png)

Aşağıda verilen örnek şekilde alarmı bulunan sistem adları listelenmiştir. Başka ara yüzlerden alarm gelince bu listeye otomatik eklenecektir. Filtreyi seçtikten sonra “Filtrele” butonuna basmanız gerekmektedir. Örnekte havalandırma sistem adı seçildiği için sadece havalandırmaya ait alarmlar listelenecektir.

![image.png](/.attachments/image-c720fcde-0764-4af3-871d-a03568263985.png)

Sadece alınan alarmları görüntülemek isterseniz durum bilgisinde yer alan “Alındı” seçeneğini işaretleyip “Filtrele” butonuna basınız. Filtreleri eski durumuna getirmek için “Sıfırla” butonuna basınız.